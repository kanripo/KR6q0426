#-*- mode: mandoku-view; -*-
#+DATE: 2015-08-30 21:51:51.727583
#+TITLE: 古雪哲禪師語錄
#+PROPERTY: CBETA_ID J28nB208
#+PROPERTY: ID KR6q0426
#+PROPERTY: SOURCE Jiaxing Canon Vol. 28, No. B208
#+PROPERTY: VOL 28
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0426_J_018-0391b> 
#+PROPERTY: JUAN 18

 古雪哲禪師語錄卷十八¶
嗣法門人傳我等編¶

偈二¶

闢亮公洞¶

亮公古之隱者也。亮公洞西峰之古洞也。古之人¶
道眼既明。直入千巖萬壑之間。茅茨石室。匿跡韜¶
光。目視雲霄。窅忘人世。豈得與叔季沽名釣譽之¶
徒同日而語哉。昔司馬子長之贊孔子也則曰。高¶
山仰止。景行行止。雖不能至而心鄉往之。予於亮¶
公亦然。頃因暇日。偕二三子趺坐龍舌石上。偶見¶
其旁隱隱有石戶。乃相顧而笑曰。此中幽邃如是。¶
無迺亮公盤桓偃息之區乎。遂命二三子剪荊茀。¶
抉壤塊。平高就下。外實中虛。幽洞俄闢。曲徑亦成。¶
迺顏其洞曰亮公。蓋亦竊慕其遺風云爾。客曰。亮¶
公之隱於西山也。埽蹤滅跡。人莫能知。矧已化去¶
數百年矣。而師乃今以洞名之。得非為虛空安耳¶
穴乎。予曰。噫。子何見之陋也。子徒索亮公於影象。¶
庸詎知夫真亮公乎。夫亮公向馬駒一言之下頓¶
息萬機。則盡大地是一亮公。無古無今。無隱無顯。¶
無在無不在。即今松竹搖風。藤蘿抱石。鳥啼華笑。¶
雲散月明。無非是亮公示現處。子何見之陋也。客¶
曰。若是則古洞儼然。亮公何在。予曰。伯牙與子期¶
不是閒相識。客曰。忽若覿面相逢時如何。予曰。直¶
入深深處。衝開上上關。客橫趨而去。予與諸子坐¶
洞中。歠清茗。聽清泉。杳不知身之在人間世也。因¶
援筆以志之。時乙酉又六月。立秋後十日。¶

#+BEGIN_VERSE
「　舊洞新開傍翠岑。廓然獨見亮公心。煙霞坐臥遺諠¶寂。日月聲名自古今。白石猶標無縫塔。寒泉時奏沒¶絃琴。半千年外風流在。未審何人和此音。
#+END_VERSE
」¶

禮大寂禪師塔
<pb:KR6q0426_J_018-0391c>¶

#+BEGIN_VERSE
「　石門深鎖石浮屠。落落遺蹤羨馬駒。姓字昔曾揚竺¶國。兒孫今已遍寰區。艸青古徑憑誰薙。月冷虛堂祇¶自娛。三拜起來長太息。何時再振舊規模。
#+END_VERSE
」¶

寶峰懷友¶

#+BEGIN_VERSE
「　古寺殘燈冷翠微。是誰重剔見餘煇。象龍喜聽槌初¶白。猿鶴愁看錫又飛。碧岫暖雲眠五老。寒潭孤月照¶雙磯。晨鐘未許驚遙夢。我欲登匡扣竹扉。
#+END_VERSE
」¶

辭寶峰請小參¶

#+BEGIN_VERSE
「　說玅談玄數似麻。頹綱委地轉堪嗟。泐潭幸自清如¶鏡。何事於中亂撒沙。
#+END_VERSE
」¶

送洋維那¶

#+BEGIN_VERSE
「　三回上白法。兩度躡珠峰。畢竟緣何事。歧路自憧憧。¶四月五月天正熱。腰包又卷忙忙別。且將白紙覓伽¶陀。誰知此道離言說。君不見。倔彊克賓曾法戰。饡飯¶罰來趁出院。頂門不具超方眼。臨機未免隨情轉。一¶機相契萬機休。山川何必都遊遍。風前透得觸背關。¶千里萬里長相見。
#+END_VERSE
」¶

即韻答舒八公茂才¶

#+BEGIN_VERSE
「　窗外煙收見遠峰。如旒如髻兩三重。地幽易使紅塵¶隔。苔老難將古路封。玉帶未蒙君子擲。禪關先許道¶人從。何時吸竭西江水。握手同論不二宗。
#+END_VERSE
」¶

石門道中¶

#+BEGIN_VERSE
「　枝頭蜀魄一聲聲。百里春山送又迎。拈得泐潭潭上¶月。直教千古照人清。
#+END_VERSE
」¶

過匡廬訪𠁼菴禪友¶

#+BEGIN_VERSE
「　搘策原非為避炎。故交今臥五峰鑯。山分兩國人猶¶舊。水隔千谿路欲淹。楓葉乍驚秋色老。木樨初綻冷¶香甜。現前幸有陳公案。且對知音一笑拈。
#+END_VERSE
」¶

宿雷岸黃給諫谷口艸堂¶

#+BEGIN_VERSE
「　九州蠻觸各爭鋒。誰識隆中有臥龍。門外及時栽五
<pb:KR6q0426_J_018-0392a>¶柳。窗前鎮日對孤松。髼鬆短髮蓮華笠。瀟灑芒鞋紫¶竹筇。幾度夜深延衲語。世情何似道情濃。
#+END_VERSE
」¶

贈古雲印菴主¶

#+BEGIN_VERSE
「　紫竹心空道已南。一枝秀出綠蘿菴。敲殘夜雨風生¶壑。埽盡晴雲月到潭。小銚且將千澗煮。高名未許萬¶峰函。翻思長者當年事。羊鹿牛車謾設三。
#+END_VERSE
」¶

凌霄崖懷遍融老宿¶

#+BEGIN_VERSE
「　峭壁層層近斗旁。參差怪石自成房。賣柴客去苔華¶老。揮麈人來貝葉香。徑窄有階容上下。臺空無地寄¶興亡。禪家況是超今古。日日門開對漢王。
#+END_VERSE
」¶

再遊龍雲寺¶

#+BEGIN_VERSE
「　午夜寥寥霜磬清。冰輪偏向客窗明。雲收古殿龍常¶現。風鼓寒林鳥不驚。竹榻已空塵劫夢。地爐猶話舊¶時盟。也知奯老原無恙。此際何妨一再行。
#+END_VERSE
」¶

紀夢¶

#+BEGIN_VERSE
「　臘月蓮華夢裏開。紅光遙映碧樓臺。已無綠葉擎雲¶蓋。賸有青莖傲雪堆。十四朵分元並帶。二三友翫不¶同裁。醒來獨自摩挲眼。猶覺香風枕畔回。
#+END_VERSE
」¶

贈竹菴法師¶

#+BEGIN_VERSE
「　講罷楞嚴入翠微。茅菴深自掩雙扉。一聲竹斷香嚴¶夢。數點星寒鷲嶺機。木落遙天山正瘦。艸枯平地石¶偏肥。㲯毿玉麈高縣壁。且看紅爐白雪飛。
#+END_VERSE
」¶

禮東林遠法師塔¶

#+BEGIN_VERSE
「　聖哲不再生。淼淼思陳跡。步出虎谿西。餘波吞落日。¶西阿霜雪林。斜枝徒鬱密。荔塔尚巍然。高蹤何處沕。¶荒院四壁圮。龕燈久如桼。古路覆苔蘚。砌艸枯還茁。¶吾慚少苾芻。師堂頗堪騭。理策上空階。荊莽胡能窒。¶合爪向堵波。歔欷三拜畢。徐徐讀謝碑。孤標見行實。¶維昔晉室衰。賢明多隱逸。或謝三詔書。或辭五斗秫。¶或落知解阬。或為文字桎。師自鴈門來。乘時乃一出。
<pb:KR6q0426_J_018-0392b>¶結社匡北村。黑白十有七。蓮漏六時聲。聲聲同一佛。¶匪不欲談禪。良由機未一。循循善誘之。久乃堪入室。¶一心苟不亂。成佛亦何必。啟茲淨土門。師實為之帥。¶師歸門徑荒。蓮池春水溢。紜紜異見輩。巴歌和啾唧。¶唯師獨不然。文必稱於質。著書盈萬言。厥論高且軼。¶論高尚可尋。旨深卒難悉。遙瞻擲筆峰。雲端尚崒嵂。¶末世行解違。空言世所黜。師操逾冰檗。束身猶以律。¶寧殞夢幻軀。不飲傷生蜜。優曇華既摧。滿地生蓬篳。¶徘徊不忍歸。臨風多惕怵。安得若而人。為師重繼述。
#+END_VERSE
」¶

黃給諫命含輝長老請住東林即韻辭之¶

#+BEGIN_VERSE
「　忘形為法豈微緣。扶病衝風艸店眠。破曉入雲招野¶衲。乘時住院繼先賢。蓮華社冷憑君續。柏子禪高敢¶自專。為我寄聲林下客。祖燈須是大家傳。
#+END_VERSE
」¶

再遊西林寺¶

#+BEGIN_VERSE
「　鱗鱗萬瓦古精藍。幾度憑軒憶永曇。機謝每來雙虎¶侍。道高嘗卻眾僧參。煙霞有意縈香谷。風雨無端妒¶塔龕。猶喜波離真子在。閒提金錫振匡南。
#+END_VERSE
」¶

偕𠁼菴訪別峰法師不值¶

#+BEGIN_VERSE
「　共友還尋友。深深下艸坡。林空枯葉盡。樹老活藤多。¶出谷雲將雨。環谿水欲波。到菴唯默坐。閒卻幾如何。
#+END_VERSE
」¶

懷青閣¶

#+BEGIN_VERSE
「　傑閣新營古寺西。登臨便覺萬峰低。鷹披青入寒更¶夢。人破曉開浩劫迷。直裰有光韜慧日。皮鞋無底出¶桐谿。而今不和新豐曲。格外家風赤手提。
#+END_VERSE
」¶

過東林和本師和尚壁間韻¶

#+BEGIN_VERSE
「　四句伽陀一味禪。知音不遇也徒然。當時若得師垂¶手。法席應超晉宋前。
#+END_VERSE
」¶

#+BEGIN_VERSE
「　不談淨土不談禪。白社風流已寂然。十八高人相對¶坐。忍看秋色滿庭前。
#+END_VERSE
」¶

五老峰
<pb:KR6q0426_J_018-0392c>¶

#+BEGIN_VERSE
「　不學陶潛隱。雲端共出頭。插霄分五位。閱世幾千秋。¶石露崚嶒骨。天開紺碧眸。群峰雖雪頂。猶是子孫儔。
#+END_VERSE
」¶

五乳寺¶

#+BEGIN_VERSE
「　五乳峰頭禮昔賢。行行正值菊華天。憨公已作盧公¶伴。折腳鐺留待孰煎。
#+END_VERSE
」¶

#+BEGIN_VERSE
「　行解深深已入微。全身不壞示真機。塔中莫謂無言¶說。萬象森羅聽指揮。
#+END_VERSE
」¶

別𠁼菴禪友歸西山¶

#+BEGIN_VERSE
「　已盡登臨興。還思返故岑。浪遊非有意。卜築本無心。¶霜重蒼苔冷。風高古木森。隨身一杖在。信步出雲林。
#+END_VERSE
」¶

遊雲居次日大雪¶

#+BEGIN_VERSE
「　萬仞歐峰挂夕陽。歲寒猶見柏蒼蒼。禪房彷彿摩星¶斗。祖道依稀憶宋唐。雲出寺前山轉秀。月臨湖上水¶生光。我來尚未閒揮麈。何事天華落滿廊。
#+END_VERSE
」¶

輓顓愚大師¶

#+BEGIN_VERSE
「　繖居常閉戶。語默悉圜通。但願精三學。無心繼五宗。¶石城華正萎。歐阜月當空。恨我生遲暮。區區仰德風。¶世外全高節。寰中獨讓師。王侯曾莫致。名利豈能移。¶一旦津梁歇。千峰猿鳥悲。未諳籌室裏。幾箇是親兒。
#+END_VERSE
」¶

雲居除夕¶

#+BEGIN_VERSE
「　浮生皆逆旅。何處是家鄉。眉底客塵盡。胸中世念忘。¶燈搖殘歲影。風遞古梅香。坐久推窗看。春光已上堂。
#+END_VERSE
」¶

仰天窩示眾禪者¶

#+BEGIN_VERSE
「　春日熙熙春氣和。扶筇攜友上天窩。白雲何事多偷¶嬾。不肯隨風下綠蘿。
#+END_VERSE
」¶

#+BEGIN_VERSE
「　為僧最好是居山。山色谿光鎮日閒。欲得不遭閒境¶惑。直須親透趙州關。
#+END_VERSE
」¶

#+BEGIN_VERSE
「　祖師心印沒囊藏。日夕舒光照艸堂。心境未能融得¶盡。不妨策杖走諸方。
#+END_VERSE
」¶

#+BEGIN_VERSE
「　石牌茆屋萬峰巔。夜夜疏星壁上懸。老衲焚香相對
<pb:KR6q0426_J_018-0393a>¶語。不知身在率阤天。
#+END_VERSE
」¶

瑤田寺¶

#+BEGIN_VERSE
「　羃䍥松煙村路東。寒鐘十里逐谿風。牧童幾度歌聲¶滑。盡入無生曲調中。
#+END_VERSE
」¶

城崖山¶

#+BEGIN_VERSE
「　百尺崖頭地一拳。剎竿高豎指青天。孤雲片片來投¶宿。伸腳同參自在禪。
#+END_VERSE
」¶

酬慧習耆舊¶

#+BEGIN_VERSE
「　迦陵久已不聞音。犬馬群喧古殿心。鐘鼓難侵存碧¶漢。杉松易老賸空林。寰中弘道全憑願。格外知音豈¶在琴。但可堂堂扶白法。那能眷眷惜黃金。百年雀角¶穿禪室。一旦狐蹤遠翠岑。霜華景裏蓮華吐。瀑水聲¶中雲水臨。大功既就傳無際。慧燄常明照不陰。顧我¶酸寒慚繼席。倚筇崖畔骨毛森。
#+END_VERSE
」¶

即韻酬雪堂熊少宰過訪¶

#+BEGIN_VERSE
「　寶殿夜來書積雪。密機密讖神先裂。笑看師象集雲¶端。立聽疏鐘敲夜月。頭顱雖別願還同。雪上重新古¶梵宮。誰謂毗耶消息斷。明明匝地起清風。
#+END_VERSE
」¶

懷干岸熊廣文¶

#+BEGIN_VERSE
「　絡緯初鳴萬樹秋。井邊梧葉下枝頭。火雲燄冷金風¶動。素月涼生玉露流。巖桂香浮人夢覺。田黿聲鬧客¶情休。遙知方外熊司馬。迷悟雙關一筆勾。
#+END_VERSE
」¶

即韻酬士業陳司理¶

#+BEGIN_VERSE
「　松菊頻栽三徑中。紛紛香氣遠浮空。器堪宰相心慵¶應。道可傳燈志愈工。瘦柏傲霜枝自老。修筠敲雨節¶偏雄。鴈行未許柴桑並。白蕅華開優缽叢。
#+END_VERSE
」¶

即韻答谷暘笪明府¶

#+BEGIN_VERSE
「　蓮華社內久潛神。知是多生有正因。指點群迷官即¶佛。廓清四相幻全真。煙霞已傍林泉老。艸木忻逢雨¶露新。法運也隨天運轉。匡扶還藉解空人。
#+END_VERSE
」
<pb:KR6q0426_J_018-0393b>¶

翠巖寺即景¶

釋迦峰¶

#+BEGIN_VERSE
「　星星蠃髻聳危巒。鷲嶺西峰不異觀。誰謂法王無面¶目。峨峨千古露雲端。
#+END_VERSE
」¶

迦葉峰¶

#+BEGIN_VERSE
「　糞埽㲯毿髮不刪。多年雞足自偷閒。者回突出孤峰¶頂。一度華開一破顏。
#+END_VERSE
」¶

缽盂峰¶

#+BEGIN_VERSE
「　雙谿捧出缽多羅。數樹松華蘸碧波。我亦欲傳真種¶骨。不知誰解說伽陀。
#+END_VERSE
」¶

達摩峰¶

#+BEGIN_VERSE
「　蔥嶺無端誑俗人。幾時藏得祖師身。青峰萬古摩霄¶漢。舉眼看來更逼真。
#+END_VERSE
」¶

無雲嶺¶

#+BEGIN_VERSE
「　雲影枮來山更峻。月華高處路猶迷。芒鞋踢得虛空¶破。無限風光在嶺西。
#+END_VERSE
」¶

鐘鼓石¶

#+BEGIN_VERSE
「　巨石雙雙挂半空。橫如法鼓豎如鐘。知音豈在頻敲¶擊。自有希聲達九重。
#+END_VERSE
」¶

磬石¶

#+BEGIN_VERSE
「　頑石何因遠近聞。祇緣清韻自超群。隨敲隨應無高¶下。幾度和風奏夕曛。
#+END_VERSE
」¶

迎笑堂¶

#+BEGIN_VERSE
「　金師生得主麒麟。一笑相迎眼倍親。十笏洪爐猶未¶冷。不知誰是爆箍人。
#+END_VERSE
」¶

拍洪樓¶

#+BEGIN_VERSE
「　西閣崔嵬欲接天。軒窗面面七星縣。洪崖縱有神僊¶術。應立禪家次一肩。
#+END_VERSE
」¶

玅高臺¶

#+BEGIN_VERSE
「　石摩日月樹摩星。下視群峰數點青。身在其中誰覺
<pb:KR6q0426_J_018-0393c>¶峻。悠然如步梵王庭。
#+END_VERSE
」¶

洪崖橋¶

#+BEGIN_VERSE
「　雙谿匯處浪華飛。誰共浮槎接翠微。寶所不遙須進¶步。莫迷煙柳竟忘歸。
#+END_VERSE
」¶

雷護橘¶

#+BEGIN_VERSE
「　果熟霜林紅欲然。誰家兒女不垂涎。迅雷豈是多偏¶護。要使偷心當下捐。
#+END_VERSE
」¶

蟠龍寺¶

#+BEGIN_VERSE
「　松竹蕭疏曲徑成。煙籠紺殿碧苔生。世殊莫睹高人¶塔。碑斷猶存見性名。魚躍淺塘華正發。鳥歸深樹月¶初晴。晨鐘暮鼓渾無恙。誰續當年說法聲。
#+END_VERSE
」¶

登香城寺古基¶

#+BEGIN_VERSE
「　寶地談空日。焉知我不聞。化移煙艸合。錫振雨華芬。¶荒砌寒籠月。高臺冷襯雲。順瑛何處是。相笑對斜曛。
#+END_VERSE
」¶

即韻酬晦山禪友¶

#+BEGIN_VERSE
「　萬指叢中我最凡。自甘沙銚煮寒巖。豈期爝火煇名¶剎。卻出煙嵐種小杉。壁峭四時溫有雪。囊空幾度凍¶無衫。隔村高衲能同調。寄得新詩貯滿函。
#+END_VERSE
」¶

送無住歸石屋¶

#+BEGIN_VERSE
「　孤峰頂上石為菴。歸去應須著實參。佛到且從門外¶立。客來休雜世間談。煙霞緲緲堪成侶。松竹森森盡¶指南。徹見舊時人面目。果然非女亦非男。
#+END_VERSE
」¶

示獨尊上座¶

#+BEGIN_VERSE
「　千重百匝亦何妨。舒卷從來別有長。但得腳跟紅線¶斷。不須歧路泣亡羊。
#+END_VERSE
」¶

贈山翁和尚住青州大覺¶

#+BEGIN_VERSE
「　傑出庚峰是老兄。令行吳越獨崢嶸。五遷名剎轟塗¶毒。再握長竿釣巨鯨。東魯佇看迎活佛。西江遙聽播¶芳聲。須知華雨繽紛處。端為宗門集大成。
#+END_VERSE
」¶

即韻答天童奇和尚
<pb:KR6q0426_J_018-0394a>¶

#+BEGIN_VERSE
「　鄮峰一語破重關。道譽先流寰海間。霜鬢老兄原不¶老。灰心閒弟愛偷閒。松培萬樹林添翠。鱗躍雙池水¶欲斑。閩蜀也知聲調合。同風何似更同山。
#+END_VERSE
」¶

寄己任禪師¶

#+BEGIN_VERSE
「　人境俱忘後。泥牛吼碧潭。燈傳深洞火。華擁綠蘿龕。¶閩蜀風非別。洪筠月自含。翻思煙水日。無夕不同參。
#+END_VERSE
」¶

詠筍寄觀首座¶

#+BEGIN_VERSE
「　高節深薶未出頭。和沙和石漫為儔。養成一色夌霄¶翠。撼月搖風振未流。
#+END_VERSE
」¶

送玉浪上座南詢¶

#+BEGIN_VERSE
「　籬菊香飄細指南。孤帆偏愛向遙參。吳山越水休淹¶滯。一箭須穿五十三。
#+END_VERSE
」¶

示繼曇瑞侍者¶

#+BEGIN_VERSE
「　細細一毫頭。明明無量義。一蹋便知歸。已自落第二。¶那堪費鹽醬。捏回野鴨鼻。那堪吹布毛。父子相鈍置。¶翠巖雖有言。無說亦無示。早晚侍巾缾。莫負參方志。¶一拳拳透祖師關。曇華繼現千林瑞。
#+END_VERSE
」¶

送十虛禪人歸武夷¶

#+BEGIN_VERSE
「　武夷有峰三十六。拔地夌霄如削玉。之子離塵家此¶中。老樹蒼藤幾回綠。六六峰前九曲泉。泉中一葉可¶蹁躚。龍吟虎嘯深如許。玉女金釵高插天。我生半生¶湖海外。家裏名山曾未會。子當先為卜巖房。待我歸¶來伸腳睡。睡起夷茶三四桮。笑看藤華落又開。不是¶儂有鄉情在。從來鳥倦亦知回。
#+END_VERSE
」¶

即韻送藏西堂之閩¶

#+BEGIN_VERSE
「　杖底夌雲氣。飄飄過別區。詩文囊佛缽。日月貯僊壺。¶頒白猶行腳。毋欺是範模。艸芳千嶂碧。風動七閩孤。¶劍水浮舟楫。重城放僕姑。但能舒片志。何在疊雙趺。¶見翳爭黧牯。疑銷葬野狐。忘機情易竭。囿理蔓難圖。¶路險鞋頻斷。峰高策自扶。碧谿啼白鳥。綠樹繞青蚨。
<pb:KR6q0426_J_018-0394b>¶崿崿關如透。茫茫海亦枯。殺生生始活。棒佛佛方符。¶颺下荊山璧。寧貪赤水珠。不迷原不悟。誰誰愚。¶吾里君遊日。君鄉吾化孚。秋風望歸笠。相解愁胡。
#+END_VERSE
」¶

示無塵道者¶

#+BEGIN_VERSE
「　大道幽曠。唯證乃知。鶖子莫測。豈涉言思。言思路絕。¶無說而說。是以宗門。棒棒見血。英靈道者。直下承當。¶竹翠松青。了無覆藏。見聞不隔。根塵匪迫。銀漢鶴高。¶蘆華月白。出死入生。雨施雲行。不作聖解。肯落凡情。¶凡情不住。常光獨露。朵朵芙蕖。火中正吐。
#+END_VERSE
」¶

贈智閒禪友¶

智閒敏公與予同侍天童先師於祁御史園中。予¶
擬至西江結茅。呈偈以別。先師擲偈。怒罵不已。予¶
竟力辭。先師隨後追至梅墅堅留。予已登舟去矣。¶
公獨侍先師天年後。始誅茅別峰。噫。予事師之不¶
及敏公多矣。昨承訪翠巖。復述其事。予為悽然涕¶
下。因次韻以贈。并懷先師。¶

#+BEGIN_VERSE
「　御史園中猊座前。別來月色幾回鮮。十年友越千峰¶至。萬里雲將一步還。白髮共嗟明鏡裏。烏藤誰契峻¶機先。翻思老漢婆心切。淚滴谿頭顆顆圜。
#+END_VERSE
」¶

示春侍者¶

#+BEGIN_VERSE
「　祖祖相傳傳此心。此心不屬去來今。了知心法傳無¶際。春到人間萬木森。
#+END_VERSE
」¶

示同山後堂¶

#+BEGIN_VERSE
「　明暗雙彰殺活機。等閒拈出絕思議。主賓分處如相¶悉。烈燄爐中白浪飛。
#+END_VERSE
」¶

壽玉菴老宿¶

玉菴承公今臘八旬。予適有閩嶠之行。乃用島詩¶
一僧年八十。世事未嘗聞為韻。作偈十首。預為之¶
壽。¶

#+BEGIN_VERSE
「　雪嶺夢回時。汀州紱麟日。德臘兩俱高。西峰推第一。
<pb:KR6q0426_J_018-0394c>¶塵勞海正出。棲鳳嶺先登。不醉曹山酒。居然一聖僧。¶泉洗池邊月。華開石上蓮。片雲橫古寺。憨臥竟忘年。¶面門𦒻固多。耳目猶聰察。偶爾閱殘經。雙眸如二八。¶閒步別峰巔。驅烏趁不及。如此老成精。何啻百二十。¶殊寺不殊僧。同鄉不同藝。君獨閒一生。我慚忙半世。¶壺中天自寬。誰云耋將至。閒坐困即眠。此外復何事。¶晝夜一百八。玅機超情謂。不知韓相公。睡眼曾開未。¶君且不思鄉。予心豈弗忘。奈何緣未了。鄉水又重嘗。¶生即無生句。叢林已猒聞。為君翻別調。孤鴈破寒雲。
#+END_VERSE
」¶

示兩序十首¶

母難日。兩序設供。請陞座祝壽。予不諾。因垂問曰。¶
棒下無生忍。臨機不見師。既是不見師。更祝甚麼¶
壽。一僧曰。知恩方解報恩。予曰。也是順水之波。僧¶
曰。老老大大。面皮厚多少。便出。予因命眾頌棒下¶
無生意旨。復以二句為韻。作偈十首示之。¶

#+BEGIN_VERSE
「　予初入天童。嘗疑此一棒。誰信活骷髏。頓見光明藏。
#+END_VERSE
」¶

#+BEGIN_VERSE
「　慚愧老頑皮。知打幾百下。擊出夜光珠。舉世難酬價。
#+END_VERSE
」¶

#+BEGIN_VERSE
「　人道常州有。我道常州無。有無俱踢脫。壽量等毗盧。
#+END_VERSE
」¶

#+BEGIN_VERSE
「　霜葉此時墜。漚華此日生。虛生三十九。一事總無成。
#+END_VERSE
」¶

#+BEGIN_VERSE
「　我生最轗軻。百苦曾備忍。不陟太白峰。驢年苦未盡。
#+END_VERSE
」¶

#+BEGIN_VERSE
「　水雲不相約。紛紛自遠臨。翠巖無法說。意路謾思尋。
#+END_VERSE
」¶

#+BEGIN_VERSE
「　語言文字外。別有活人機。不是鳳凰子。九霄未易飛。
#+END_VERSE
」¶

#+BEGIN_VERSE
「　諸方盡相肯。自家還肯不。偷心如未休。醍醐反成毒。
#+END_VERSE
」¶

#+BEGIN_VERSE
「　臨濟正法眼。瞎驢獨親見。肉骨已雙還。突出那吒面。
#+END_VERSE
」¶

#+BEGIN_VERSE
「　具得殺佛手。堪與佛為師。逆水能興浪。始稱師子兒。
#+END_VERSE
」¶

示行耀齊文學¶

#+BEGIN_VERSE
「　一點靈光耀古今。莫將知見別追尋。行超顏閔猶歸¶漸。學邁韓歐未足欽。有念盡為顛倒念。無心方契本¶來心。谿聲山色分明在。好繼東坡悟後吟。
#+END_VERSE
」¶

示普副寺
<pb:KR6q0426_J_018-0395a>¶

#+BEGIN_VERSE
「　夢入精藍境亦奇。掀翻缽袋復何辭。钁頭雖鈍能無¶倦。囊底常空似不知。青菜葉呈真實相。破伽黎示古¶風規。會須記取當年夢。莫負蒼蒼兩道眉。
#+END_VERSE
」¶

四旬初度¶

#+BEGIN_VERSE
「　露滴芙蓉四十秋。電光石火一旋眸。道慚北濟波瀾¶闊。錫卓西江歲月流。紅葉易搖霜後樹。白蘋難翳雪¶中舟。五湖共豎三千指。誰是金鼇上直鉤。
#+END_VERSE
」¶

雪中領眾斫柴¶

磨刀¶

#+BEGIN_VERSE
「　欲取深山雪裏柴。刀兒須是快如𩘅。門前有片青青¶石。莫惜三回兩度揩。
#+END_VERSE
」¶

著屨¶

#+BEGIN_VERSE
「　紅鞋氈襪尚嫌單。芒屨如何禦得寒。欲陟斷崖千仞¶雪。直須緊捎莫辭難。
#+END_VERSE
」¶

呼伴¶

#+BEGIN_VERSE
「　誰聞行苦不攢眉。況是冰華滿樹時。伴我入林無難¶色。許伊堪繼獦獠兒。
#+END_VERSE
」¶

入山¶

#+BEGIN_VERSE
「　極目青山盡白頭。單刀直入展雙眸。試看何處堪垂¶手。莫使衝寒恣浪遊。
#+END_VERSE
」¶

選柴¶

#+BEGIN_VERSE
「　參差散木自宜刪。留得杉松覆碧山。謾謂柴頭情識¶在。從來殺活有攸關。
#+END_VERSE
」¶

剪棘¶

#+BEGIN_VERSE
「　周遭荊棘貴先除。免使牽連礙短袪。任是葛藤長百¶尺。一刀剪盡更無餘。
#+END_VERSE
」¶

斫斷¶

#+BEGIN_VERSE
「　柴樁多是凍成堆。凝結層層撥不開。盡力一揮方倒¶斷。空山依舊碧崔嵬。
#+END_VERSE
」¶

束起
<pb:KR6q0426_J_018-0395b>¶

#+BEGIN_VERSE
「　斫得艱難束更難。攔腰束起勿令寬。兩頭輕重須無¶異。始可全提下翠巒。
#+END_VERSE
」¶

捶歸¶

#+BEGIN_VERSE
「　玉樹瓊華滿擔挑。歸來何啻一冬燒。飽柴飽水渾無¶盡。香積從茲破寂寥。
#+END_VERSE
」¶

放下¶

#+BEGIN_VERSE
「　萬苦千辛得到家。從今放下足生涯。洗將雙腳爐邊¶坐。遮莫長空墜六華。
#+END_VERSE
」¶

再住翠巖¶

#+BEGIN_VERSE
「　聲鐘極力辭。豈敢負相知。進退非無故。行藏各有思。¶月高鄉夢遠。歲久道心疲。去去又留住。偷閒在幾時。
#+END_VERSE
」¶

擬漁父辭十首¶

甲午夏。予與諸子輯元明以來諸老語要入續燈¶
錄。因念從上尊宿無不從剋苦真參。大誓奮發中¶
得來。蓋誓不大。志不苦則中道而廢惰矣。安能透¶
頂透底。徹證徹悟哉。乃摘其參證行由歷歷可稽¶
者作漁父辭十首。命曰宗門標格。以示諸子。客曰。¶
法無定相。豈可拘格則乎。隔江橫趨一蹋便徹。又¶
何嘗費許多鹽醬來。若以死法繩人。則西來大意¶
翻成塗轍矣。焉得為圜頓教耶。予曰。噫。子所學者¶
近代之禪也。寸香未了。心識紛紜。片語合頭。便為¶
省發。一期之間稱悟道者數十。欺天歟。欺人歟。予¶
恐圜頓教門將如冷灰矣。今子徒知水潦高亭之¶
得處瞥脫。而不知其苦心研究。非特一生兩生千¶
百生而已耳。予試問子。馬駒一蹋。是死法耶。活法¶
耶。客沉吟。予連棒趁出。¶

天目高峰玅禪師¶

#+BEGIN_VERSE
「　北澗塔頭才問訊。何事烏藤連打趁。轟雷掣電未為¶迅。門千仞。垂手相牽不肯進。者漢眉毛都落盡。見聞¶夢想何須擯。五載骷髏薶鐵櫬。枕兒震。一聲撲碎空
<pb:KR6q0426_J_018-0395c>¶王印。
#+END_VERSE
」¶

天目斷崖義禪師¶

#+BEGIN_VERSE
「　六華散處山河殞。客夢初醒松露泯。死關辣手誰堪¶忍。全身隕。伎窘懸崖心未窘。七日不證誓自盡。朝忘¶飲啄夕忘寢。南北東西原絕眹。豁然省。石中迸出摩¶空筍。
#+END_VERSE
」¶

靈雲鐵牛定禪師¶

#+BEGIN_VERSE
「　截取頭做舀屎杓。片語堪為靈驗藥。任他百病一時¶作。忘驚愕。更不迢迢尋扁鵲。勵精提起本參著。目睫¶不交雙淚落。驀然擺斷黃金索。乾坤廓。曠劫沈痾從¶此削。
#+END_VERSE
」¶

金陵碧峰金禪師¶

#+BEGIN_VERSE
「　五穀胡為誓不食。疑團鬱鬱填胸臆。柏葉松鍼且延¶息。自鞭逼。眉山萬仞曾親陟。伐木丁丁聲太直。呼起¶法身赤吉力。汗如雨澍歡無極。水莫淢。定中消息誰¶能測。
#+END_VERSE
」¶

玅果竺源盛禪師¶

#+BEGIN_VERSE
「　大地平沈無一物。誰是人兮誰是佛。參天荊棘從茲¶刜。非彷彿。全體頓現何潛沕。無間雖深不足恤。苦是¶袈裟下身失。弘誓不堅焉得出。須委悉。莫待臨婚治¶癭疾。
#+END_VERSE
」¶

天真毒峰善禪師¶

#+BEGIN_VERSE
「　阿鼻永墜誰欣願。願深志苦行方健。名利牽人蔓復¶蔓。殷勤勸。休把光陰棄分寸。聲色頭邊原不溷。金鐘¶未動鼓先噴。大夢未醒猶困頓。正悶悶。一搥敲斷千¶生恨。
#+END_VERSE
」¶

護國無用全禪師¶

#+BEGIN_VERSE
「　古來剋苦真參者。寧可無言不亂瀉。虛頭伎倆俱消¶也。居叢社。孜孜日夜如聾啞。一拶當機同大冶。睡不¶安兮食不下。虛空粉碎方瀟灑。無可把。倒趁泥牛騎
<pb:KR6q0426_J_018-0396a>¶木馬。
#+END_VERSE
」¶

香嚴古溪澄禪師¶

#+BEGIN_VERSE
「　大器從來不自肯。已越凡流千萬等。譬似登山須到¶頂。孤迥迥。丹霄獨步誰能並。趙關未破徒咨鼎。從前¶解路皆酩酊。奮然一拶頭如剄。夢初醒。團團皓月當¶空炯。
#+END_VERSE
」¶

壽昌無明經禪師¶

#+BEGIN_VERSE
「　寰中久寂新豐曲。野干啾啾空躑躅。西江再誕古西¶竺。超流俗。斷絃喜見鸞膠續。日裏開田夜燈錄。一座¶好山千載毒。默默提撕自催促。驀然觸。石邊飛出遼¶天鵠。
#+END_VERSE
」¶

天童密雲悟禪師¶

#+BEGIN_VERSE
「　積薪觸發生前事。恩愛牢關一時棄。曉夕咨參求指¶示。惟罵詈。那知句句吹毛利。情與無情原不二。翳根¶未拔空華墜。銅棺頂上回頭視。煥然地。謦欬無非西¶祖意。
#+END_VERSE
」¶

懷笑巖和尚四首¶

笑巖祖翁以萬曆辛巳春化去。塔於燕之西城。羅¶
公大參銘之甚詳。先師住金粟時。已將南北集并¶
銘梓行於世。天下學者家諭戶曉。頃有蜀僧謂尋¶
之十二年而不得。海內實無一人知之。乃作四詩¶
以紀其事。庶後之稱子孫者知其祖翁尚在。噫。妄¶
誕之談。何異井蛙醯雞耶。因即韻以志感。¶

#+BEGIN_VERSE
「　從來大隱不居山。柳巷何妨露一斑。霹靂舌藏人莫¶委。嵯峨門啟孰能攀。蕭蕭煙笠傳南遠。落落浮屠鎮¶北閒。今古西城城上月。盲龜咄咄淚潺潺。
#+END_VERSE
」¶

#+BEGIN_VERSE
「　殘碑幾度繡莓苔。古塔依前郭外隈。蒿長砌邊枯又¶活。鶴巢鑯上去還回。一燈有燄東西續。八面無門晝¶夜開。十二年中尋覓者。未曾親見謾疑猜。
#+END_VERSE
」¶

#+BEGIN_VERSE
「　小小菴居矮矮楣。誰知正與道相宜。生來不解圖虛
<pb:KR6q0426_J_018-0396b>¶譽。死去何須立峻碑。一火活焚真父母。百年遙誕好¶孫兒。琉璃殿上風光在。門外遊人那得知。
#+END_VERSE
」¶

#+BEGIN_VERSE
「　團團無縫亦無方。合爪趨前已面墻。潭北湘南金玉¶國。鍬頭钁底利羅場。斷磚縱可修殘穴。片石徒勞補¶上蒼。寄語野盤途路客。祖師不在帝城旁。
#+END_VERSE
」¶

焚萬松評唱¶

#+BEGIN_VERSE
「　公案若依評唱會。祖師焉用特西來。而今一火都焚¶卻。免使兒孫口亂開。
#+END_VERSE
」¶
¶
古雪哲禪師語錄卷十八
<pb:KR6q0426_J_018-0396c>¶

